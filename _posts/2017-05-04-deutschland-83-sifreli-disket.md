---
author: Olcay Bayram
layout: post
categories: Yazılım
published: true
title: Deutschland 83 Şifreli Disket
image: /img/deutschland_83_matris.png
tags:
  - film
---
[Deutschland 83](http://www.sundance.tv/series/deutschland-83) dizisinde (diziyi bilmeyenler için kısaca konusu; 1983 yılı Doğu ve Batı Almanya arasındaki casusluk diyebiliriz) ilk sezonun “Atlantic Lion” adı verilen 3. bölümünde, ele geçirilen disketin Doğu Almanya teknolojisi ile okunmaya çalışılması konu edilmiş.

![deutschland_83_ibm_typing.png]({{site.baseurl}}/img/deutschland_83_ibm_typing.png)

Doğu Almanya henüz bilgisayar bilimleri konusunda ilerlememiş olduğu için kendilerine ambargo koyan ABD'den bir adet [IBM 5155](http://old-computers.com/museum/computer.asp?st=1&c=446) model bilgisayar getirtilir çünkü ellerindeki disketin boyutlarında disket okuyucusu olan, zamanın taşınabilir en güçlü bilgisayarı budur.

<!--more-->

Disket okunmaya başladığında ekranda 5 basamaklı sayılardan oluşan 6 kolonlu bilinmeyen satırda bir sayı matrisi görüntülenmeye başlar. Bunun bir çeşit şifre olduğu yorumu yapılır ve bu sefer şifre çözme çalışmalarına başlanır.

İşte tam bu sırada, rastgele basılan tuşlarla beraber ekranda bu çıktıyı üreten kod blogu da görüntülenir. İçiçe 3 adet _for_ döngüsünden oluşan bu kod, rastgele olarak ekrandaki çıktıyı üreten koddur. Buradan matristeki satır sayısının da 64 olduğunu öğrenmekle birlikte şifrenin aslında rastgele üretilen sayılar olduğunu görüyoruz.

![deutschland_83_ibm_code_block.png]({{site.baseurl}}/img/deutschland_83_ibm_code_block.png)

Bu durum benim diziye bakışımı etkiliyor. Dizinin yüksek tansiyonu sıkılmadan izlemeyi sağlıyor ama aslında kapitalistler tarafından üretilen popülist bu ürünün komünizmi kötülemek için üretilmiş yeni bir alet olması can sıkıcı.
