---
author: Olcay Bayram
layout: post
categories: Yazılım
published: true
title: Ucretsiz Hizmetler
subtitle: Yazılım geliştiriciler için ücretsiz hizmet veren siteler
tags:
  - javascript
  - microsoft
  - github
  - heroku
  - jetbrains
image: /img/tirza-van-dijk-58298-unsplash.jpg
---
Bir Sümer atasözü ile yazıya başlamak istiyorum.

> Mademki biliyorsun, neden öğretmiyorsun?

İlk web sayfalarını, ücretsiz hizmet veren siteler (GeoCities, Tripod) üzerinde yapmış biri olarak daima bu servisleri takip ettim. Yeni teknolojileri öğrenmek kadar uygulamayı da seviyorum ve bu tarz hizmetlerin de asıl amacı bu ortamı sağlamak.

Genelde hedef kitlede kısıtlama yapabilmek amacıyla öğrenci/profesyonel ayrımı yapılıyor. Ama her şeyde olduğu gibi onun da kolayı var. Açıköğretimde, bambaşka hayat şartlarında yaşıyor olsanız tercih edeceğiniz o bölüme kayıt olabilirsiniz. Örnek olarak ben fotoğrafçılık ve kameramanlık okuyorum.

### Github Student Pack

https://education.github.com/pack adresinden ulaşabileceğiniz paket, şu ana kadar gördüklerimin en kapsamlısı. Zamanla değişse de hala güzel ve çeşitli kaynaklardan bir çok içerik bulunduruyor. Hepsini denemenizi tavsiye ederim.

### Microsoft Imagine (eskiden Dreamspark)

https://imagine.microsoft.com/en-us/catalog adresinde sunulan ürünlerin katologunu görebilirsiniz. Eğitimden yazılımlara, veri tabanlarından işletim sistemlerine kadar bir çok hizmeti sağlamakta. Bu ürünler genelde Microsoft'un kendi ürünleri.

### JetBrains

https://www.jetbrains.com/student/ sayfasından başvurarak JetBrains'in tüm ürünlerinde geçerli bir sertifika edinebilirsiniz. Her ürünü yazılım geliştirmeyi ayrı kolaylaştırıyor.

### Heroku

https://www.heroku.com/ cloud servislerinden de eski bir SaaS hizmeti. Serverless sitenizi ücretsiz bir şekilde kurabilirsiniz ve öğrenci olmanız gerekmiyor. Ayrıca bir çok eklenti başlangıç seviyesinde ücretsiz sunuluyor. Geliştirme yapmak için birebir. Cloud servisleri gibi beklenmedik ve anlamsız faturalar kesmiyorlar.

### PythonAnywhere

https://www.pythonanywhere.com/ adından da anlaşılacağı gibi Python sitelerinizi host edebileceğiniz bir websitesi. Ben https://tutorial.djangogirls.org/tr/ eğitimini okurken karşılaştım ve çok hoşuma gitti.

### JS.ORG

Eğer Github üzerinde minik de olsa bir JavaScript projeniz varsa https://js.org/ sitesinin DNS hizmeti sayesinde bu projenizi projeniz.js.org gibi bir adres üzerinden yayınlayabilirsiniz. Burada ki en meşhur projelerden bir tanesi; https://istanbul.js.org/

Ben bu listeyi güncel tutmaya çalışacağım. Aklınızda varsa lütfen siz de ekleyin.

Fotoğraf; Photo by [Tirza van Dijk](https://unsplash.com/photos/I8OhOu-wLO4?utm_source=unsplash&utm_medium=referral&utm_content=creditCopyText) on Unsplash



